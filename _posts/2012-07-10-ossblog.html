---
layout: press
title: "L’Italia è uno dei responsabili per la detenzione di Bassel Khartabil"
source: "OSS blog.it"
link: http://www.ossblog.it/post/12313/litalia-e-uno-dei-responsabili-per-la-detenzione-di-bassel-khartabil
categories: [ press ]
---

<p>Pubblicato il 10 lug 2012 da Federico Moretti</p>

<p><a href="http://www.flickr.com/photos/joi/4670781482/"><img src="http://static.blogo.it/ossblog/bassel-khartabil.jpg" alt="Fotografia di Bassel Khartabil" title="Bassel Khartabil" width="586" height="330" class="alignleft size-full wp-image-12319"></a></p>

<p>Bassel Khartabil – uno sviluppatore <em>open source</em> palestino-siriano legato ai progetti di Creative Commons – è detenuto in Siria, a Damasco, dal 15 marzo scorso. Mozilla ha appena scritto <a href="https://blog.lizardwrangler.com/2012/07/05/contributor-imprisoned-in-syria/">una lettera aperta</a> per promuovere <a href="http://freebassel.org/">#FREEBASSEL</a> a supporto della sua liberazione.</p>

<p>La condizione di Khartabil è particolarmente spiacevole. Trentunenne, l’ingegnere ha contribuito anche a Firefox e OpenClipArt. Dal momento dell’arresto la famiglia non ha ricevuto notizie sulle sue condizioni di salute o sulle motivazioni legate alla sua detenzione.</p>

<p>Di per sé la storia di Khartabil è sufficiente a provocare l’indignazione del mondo cd. “libero”. Eppure, un elemento-chiave della vicenda dovrebbe preoccupare ulteriormente gli Italiani: l’arresto dell’ingegnere, purtroppo, è stato possibile grazie a Finmeccanica.</p>

<p>Intendiamoci: la società italiana non è direttamente responsabile per le operazioni di polizia, in Libia. La pubblicazione dei Syria File di WikiLeaks, però, dimostra che <a href="http://www.downloadblog.it/post/21565/wikileaks-rivela-dei-rapporti-commerciali-tra-finmeccanica-e-la-siria">il sistema di controllo delle telecomunicazioni</a> è stato realizzato da <a href="http://www.selex-si.com/">SELEX Sistemi Integrati</a>.</p>

<p>La credibilità delle e-mail confidenziali ottenute da WikiLeaks è sempre passibile di ragionevoli dubbi. Tuttavia, il rapporto tra Finmeccanica, la greca Intracom e la Siria non è in discussione. Usando un sillogismo, è facile identificare le responsabilità italiane.</p>

<p>Se Finmeccanica ha fornito la tecnologia necessaria a realizzare i sistemi di controllo del web della Siria e Khartabil è stato arrestato a seguito del tracciamento di internet, l’Italia è responsabile della sua detenzione. Qualcosa di cui non andare affatto fieri.</p>
<p>Fotografia | <a href="http://www.flickr.com/photos/joi/4670781482/">Flickr</a> (di <a href="http://joi.ito.com/">Joi Ito</a>)</p>
