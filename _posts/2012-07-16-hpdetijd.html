---
layout: press
title: "Geheimzinnig doen is écht uit de tijd"
source: "HP De Tijd "
link: http://www.hpdetijd.nl/2012-07-16/geheimzinnig-doen-is-echt-uit-de-tijd/
categories: [ press ]
---
<h1 class="entry-title">Geheimzinnig doen is écht uit de tijd</h1>

				<div class="entry-meta">
			<p class="category">
			<a href="http://www.hpdetijd.nl/leven/privacy-leven/">/Privacy</a>			</p>
			<p class="date">
			16 juli 2012			</p>
			<p class="author">
				door <a class="author" href="http://www.hpdetijd.nl/author/brennodewinter/">Brenno de Winter</a>			</p>
			<p class='comments'>
			0			</p>
			
		</div><!-- .entry-meta -->
			</header><!-- .entry-header -->

	<div class="entry-content">
	<div class="image">
		<img width="160" height="160" src="http://www.hpdetijd.nl/wp-content/uploads/2012/06/wob-160x160.jpg" class="attachment-homepage-thumb wp-post-image" alt="Foto: ANP" title="Foto: ANP" />			</div>
	<p>Iemand die kritisch is snoer je liever de mond. <span id="more-44566"></span>Dat is menselijk en begrijpelijk. Maar wie krachtig opereert ziet in tegengas juist een kans om te verbeteren. Sommige mensen snappen dat gewoon.</p>
<p>De afgelopen week was er een waarin iedereen opeens transparant deed. Bedrijven kwamen opeens als leuk en modern over. Nou ja, behalve dan Petra Wit-Beukers van het gelijknamige accountantskantoor. Zij weigerde kritische vragen over een mogelijk twijfelachtige kant van haar functioneren inhoudelijk te beantwoorden, maar meldde meteen een advocaat te hebben ingeschakeld. Kennelijk heb ik beet.</p>
<p><strong>KPN doet open<br />
</strong>Maar verder goede ervaringen. Zo ben ik bij KPN op bezoek geweest om na te praten over <a href="http://www.hpdetijd.nl/2012-06-08/gooi-kpn-uit-de-cybersecurityraad/"  target="_blank">mijn column</a> op deze site, waarin ik minister Opstelten opriep om het bedrijf uit de Cybersecurity-raad te zetten. Joost Farwerck, de kersverse directeur Nederland, was vooral blij om te laten zien wat de onderneming nu anders doet en hoe het bedrijf leert. En ik moet zeggen: KPN leert inderdaad. Treffend was de opmerking dat ‘het niet leuk was de column te lezen, maar dat het wel terechte kritiek was’. Het bedrijf is sinds de digitale inbraak in januari een compleet andere koers gaan varen rond privacy en beveiliging. En kritiek mag: ‘Daar worden we beter van’.</p>
<p><strong>Simpel.nl<br />
</strong>Toen gegevens van Simpel.nl waren gehackt via de website van Frans Bauer trad het bedrijf zelf naar buiten. De onderneming Aspider, waar het probleem bleek te liggen, koos ook voor de openheid en het openlijk erkennen van het falen. Geen leuke boodschappen om te brengen, maar wel eerlijk en zuiverend.<strong> </strong>Het proberen mensen de mond te snoeren werkt verstikkend. Dus een gemeente Amsterdam die een rapport over vermeende fraude bij het GVB tot geheim bestempelt maakt zichzelf belachelijk. Zeker als dat vervoersbedrijf <a href="http://www.nu.nl/internet/2859647/interne-systemen-gvb-gehackt.html" onclick="javascript:_gaq.push(['_trackEvent','outbound-article','http://www.nu.nl']);" target="_blank">zichzelf wel durft bloot te geven na een pijnlijke hack</a>.</p>
<p>Geheimzinnigheid hoort niet meer bij deze tijd. Moderne samenlevingen weten eigenlijk heel erg goed dat censuur niet werkt. De afwezigheid van onwelgevallige opinies, de terreur van het dreigen of het aanpakken van mensen roept irritatie op. Dat hoort bij achterlijke regimes zoals in Syrië.</p>
<p><strong>Bassel Karthabil<br />
</strong>Dus daarom verbaast me het niet dat de Syrische overheid Bassel Karthabil sinds 15 maart in een cel vasthoudt. De Palestijns-Syrische blogger en vooral software-ontwikkelaar maakt het verspreiden van kritische boodschappen mogelijk. Dat is niet welkom bij dit regime. Gelukkig komen mensen nog <a href="http://freebassel.org/" onclick="javascript:_gaq.push(['_trackEvent','outbound-article','http://freebassel.org']);" target="_blank">voor hem op</a> om dit tij te keren. Maar de realiteit zal helaas zijn dat Bassel pas vrij komt als Assad weg is. Als hij dan tenminste nog leeft.</p>
<p>Mensen als Bassel raken een journalist recht in het hart. Hij hoort gewoon in vrijheid kritisch te zijn over Assad, net zoals wij dat hier kunnen zijn als je misstanden opspoort. En mevrouw Wit-Beukers? Aankondigen een advocaat in te schakelen na het vragen van informatie is niet echt origineel, daar worden we noch bij <em>HP/de Tijd</em> noch bij <em>NU.nl</em> warm of koud van. Hoogstens is het voer voor een column en reden door te graven. Oh ja: ik heb ook een advocaat: Aron das Gupta van VMW Taxand. Leuke vent! Dat u het maar even weet!</p>
			
